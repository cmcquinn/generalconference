# “Che mi manca ancora?”

Quando ero un giovane adulto iniziai a interessarmi alla Chiesa. All'inizio fu
l'esempio dei miei amici appartenenti alla Chiesa ad avvicinarmi al Vangelo,
ma poi fu la sua peculiare dottrina ad attrarmi. Quando appresi che gli uomini
e le donne fedeli potevano continuare a progredire fino a diventare come i
nostri genitori celesti, rimasi sinceramente stupefatto. Questo concetto mi
piaceva, aveva senso.

Poco dopo il mio battesimo, studiando il Sermone sul Monte, mi resi conto che
questa stessa verita del progresso eterno era stata insegnata da Gesu nella
Bibbia. Egli disse: "Voi dunque siate perfetti, com'e perfetto il Padre vostro
celeste"[1].

Sono membro della Chiesa da quarant'anni e, ogni volta che lo leggo, questo
versetto mi ricorda il nostro scopo qui sulla terra. Siamo venuti per imparare
e per migliorare fino a che, gradualmente, diventeremo santificati, ossia
perfetti in Cristo.

Quello del discepolato non e un viaggio facile. È stato definito il "corso di
un miglioramento costante"[2]. Durante il nostro cammino lungo il sentiero
stretto e angusto, lo Spirito ci spinge continuamente a essere migliori e ad
andare avanti. Lo Spirito Santo e un compagno di viaggio ideale. Se siamo
umili e istruibili, Egli ci prendera per mano e ci condurra a casa.

Nondimeno, lungo la via dobbiamo chiedere indicazioni al Signore. Dobbiamo
porGli alcune domande difficili, come: "Che cosa devo cambiare?", "Come posso
migliorare?", "Quali punti deboli devo rafforzare?".

Esaminiamo il racconto relativo al ricco giovane notabile, nel Nuovo
Testamento. Questi era un giovane uomo retto che osservava gia i Dieci
Comandamenti, ma voleva diventare migliore. Il suo obiettivo era la vita
eterna.

Quando incontro il Salvatore, Gli domando: "Che mi manca ancora?"[3],

Gesu rispose prontamente con un consiglio rivolto specificamente al giovane
ricco. "Gesu gli disse: Se vuoi esser perfetto, va', vendi cio che hai e dallo
ai poveri, [...] poi, vieni e seguitami"[4].

Il giovane rimase sorpreso: non aveva mai preso in considerazione quel
sacrificio. Aveva avuto abbastanza umilta da chiedere al Signore, ma non
abbastanza fede per seguire il Suo consiglio divino. Dobbiamo essere disposti
ad agire, quando riceviamo una risposta.

Il presidente Harold B. Lee insegno: "Ognuno di noi, per raggiungere la
perfezione, deve chiedersi: 'Che cosa mi manca ancora?'"[5].

Conosco una giovane madre fedele che ha chiesto con umilta: "Che cosa mi
impedisce di progredire?". Nel suo caso, la risposta dello Spirito e giunta
immediatamente: "Smetti di lamentarti". Questa risposta l'ha sorpresa; non si
era mai vista come una che si lamenta. Il messaggio dello Spirito Santo, pero,
era molto chiaro. Nei giorni seguenti, ha preso consapevolezza della sua
abitudine di lamentarsi. Grata per il suggerimento ricevuto, ha deciso di
contare le benedizioni anziche i problemi. Dopo pochi giorni, ha sentito la
rassicurante approvazione dello Spirito.

Un giovane che sembrava non riuscire a trovare la ragazza giusta ha chiesto
umilmente aiuto al Signore, dicendo: "Che cosa mi impedisce di essere l'uomo
giusto?". La risposta gli e giunta nella mente e nel cuore cosi: "Pulisci il
tuo linguaggio". In quel momento si e reso conto che alcune espressioni
volgari erano divenute parte del suo vocabolario, e ha deciso di cambiare.

Una coraggiosa sorella non sposata ha posto questa domanda: "In che cosa devo
cambiare?", e lo Spirito le ha sussurrato: "Non interrompere le persone mentre
parlano". Lo Spirito Santo ci da veramente consigli personalizzati. È un
compagno assolutamente onesto, che ci dira cose che nessun altro sa o ha il
coraggio di dirci.

Un missionario ritornato era stressato da una vita piena di impegni. Cercava
di trovare il tempo per il lavoro, per gli studi, per la famiglia e per
l'incarico in Chiesa. Ha chiesto consiglio al Signore: "Come posso sentire la
pace, con tutto quello che devo fare?". La risposta non e stata quella che si
aspettava: ha ricevuto l'impressione di dover osservare e santificare la
domenica con maggiore dedizione. Ha deciso di dedicare la domenica al servizio
di Dio -- di mettere da parte i suoi studi, in quel giorno, e studiare invece
il Vangelo. Questo piccolo aggiustamento gli ha portato la pace e l'equilibrio
che cercava.

Anni fa lessi in una rivista della Chiesa la storia di una ragazza che viveva
lontana da casa e frequentava l'universita. Era indietro con gli esami, la sua
vita sociale non era quella che sperava e, in generale, non era felice. Lo
Spirito Santo le sussurro: "Alzati e pulisci la tua stanza". Fu molto sorpresa
di questo suggerimento, ma era proprio l'inizio di cui aveva bisogno. Dopo
essersi dedicata a organizzare e a mettere in ordine le cose, senti lo Spirito
riempire la stanza e rincuorarla.

Lo Spirito Santo non ci dice di migliorare tutto in una volta. Se lo facesse,
ci scoraggeremmo e ci daremmo per vinti. Lo Spirito opera con noi alla nostra
velocita, un passo alla volta, o, come ha detto il Signore: "Linea su linea,
precetto su precetto, [...] e benedetti sono coloro che danno ascolto ai miei
precetti [...] poiche a colui che riceve io daro ancora"[6]. Ad esempio, se lo
Spirito Santo vi suggerisse di ringraziare piu spesso e voi obbediste a questo
invito, allora Egli potrebbe ritenervi pronti per passare a qualcosa di piu
impegnativo -- come imparare a dire: "Scusa, e colpa mia".

Un momento perfetto per chiederci "Che mi manca ancora?" e quando prendiamo il
sacramento. L'apostolo Paolo insegno che quello e un momento per esaminare noi
stessi.[7] In tale atmosfera di riverenza, mentre i nostri pensieri si volgono
al cielo, il Signore puo dirci dolcemente su cosa dobbiamo lavorare ora.

Come voi, negli anni ho ricevuto molti messaggi dallo Spirito che mi hanno
mostrato come potevo migliorare. Permettetemi di farvi qualche esempio
personale di messaggi che ho preso a cuore. Alcuni di questi sono stati:

  * Non alzare la voce.

  * Organizzati: crea un elenco giornaliero delle cose da fare.

  * Prenditi cura meglio del tuo corpo mangiando piu frutta e verdura.

  * Vai al tempio piu spesso.

  * Prenditi il tempo di riflettere prima di pregare.

  * Chiedi consiglio a tua moglie.

  * E sii paziente quando guidi; non superare i limiti di velocita (su quest'ultimo ci sto ancora lavorando).

Il sacrificio espiatorio del Salvatore e cio che rende possibile la
perfezione, o santificazione. Da soli non potremmo mai farcela, ma la grazia
di Dio basta ad aiutarci. Come ha osservato una volta l'anziano David A.
Bednar: "La maggior parte di noi comprende in modo chiaro che l'Espiazione e
per i peccatori. Non sono sicuro, tuttavia, che sappiamo e comprendiamo che
l'Espiazione e anche per i santi, per le donne e gli uomini buoni che sono
obbedienti, degni e coscienziosi, e che si sforzano di migliorare"[8].

Vorrei suggerire a ognuno di voi di eseguire quanto prima un esercizio
spirituale, magari stasera stessa quando pregherete. Fate umilmente al Signore
questa domanda: "Che cosa mi impedisce di progredire?", in altre parole: "Che
mi manca ancora?". Poi attendete quietamente la risposta. Se siete sinceri, la
risposta presto vi sara chiara. Sara una rivelazione rivolta espressamente a
voi.

Forse lo Spirito vi dira che dovete perdonare qualcuno. Oppure il messaggio
potrebbe essere di scegliere con piu attenzione i film che guardate o la
musica che ascoltate. Potreste sentire l'impressione di dover essere piu
onesti negli affari o piu generosi con le offerte di digiuno. Le possibilita
sono infinite.

Lo Spirito ci puo mostrare le nostre debolezze, ma ci puo anche mostrare i
nostri punti di forza. A volte dobbiamo chiedere che cosa stiamo facendo bene,
in modo che il Signore ci possa confortare e incoraggiare. Quando leggiamo la
nostra benedizione patriarcale, ci ricordiamo che il nostro Padre Celeste
conosce il nostro potenziale divino. Egli gioisce ogni volta che facciamo un
passo avanti. Per Lui, la direzione che seguiamo e assai piu importante della
velocita a cui andiamo.

Fratelli e sorelle, persistete ma non scoraggiatevi mai. Dovremo andare oltre
la tomba prima di poter effettivamente raggiungere la perfezione, ma qui,
nella mortalita, possiamo gettare le fondamenta. "È quindi nostro dovere
essere oggi migliori di ieri, e domani migliori di oggi"[9].

Se la crescita spirituale non e una priorita nella nostra vita, se non stiamo
seguendo il corso di un miglioramento costante, ci perderemo le importanti
esperienze che Dio vuole farci avere.

Anni fa lessi queste parole del presidente Spencer W. Kimball, che hanno avuto
su di me un'influenza duratura. Egli disse: "Ho imparato che dove vi e un
cuore devoto, dove vi e sete di rettitudine, dove vi e odio per il peccato e
obbedienza ai comandamenti di Dio, il Signore riversa sempre piu luce sino a
quando alla fine da il potere di attraversare il velo celeste. [...] Una persona
di una simile rettitudine ha la promessa inestimabile che un giorno vedra il
volto del Signore e sapra che Egli e"[10].

Prego che, un giorno, questa sara la nostra esperienza suprema perche avremo
permesso allo Spirito Santo di ricondurci a casa. Nel nome di Gesu Cristo.
Amen.

#### Mostra riferimenti

  1.  Matteo 5:48.

  2.  Neal A. Maxwell, "Testimoniare della gloriosa Espiazione", Liahona, aprile 2002, 9.

  3.  Matteo 19:20.

  4.  Matteo 19:21.

  5.  Insegnamenti dei presidenti della Chiesa - Harold B. Lee (2001), 197.

  6.  [2 Nefi 28:30](https://www.lds.org/scriptures/bofm/2-ne/28.30?lang=ita#29).

  7.  Vedere 1 Corinzi 11:28.

  8.  David A. Bednar, "L'Espiazione e il viaggio della vita terrena", Liahona, aprile 2012, 14.

  9.  Joseph Fielding Smith,  Dottrine di salvezza, a cura di Bruce R. McConkie, 3 voll. (1977-1980), 2:26.

  10.  Spencer W. Kimball, "Offrite al Signore la vostra lealta", La Stella, novembre 1980, 3.

