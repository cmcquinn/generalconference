# Scegliete la Luce

Non molto tempo fa, io e mia moglie abbiamo convenuto che dovevamo goderci piu
pienamente la bellezza di una zona vicino a casa nostra, nel nord-ovest del
Montana. Abbiamo deciso di percorrere in bicicletta lo Hiawatha Trail, un
tratto di linea ferroviaria convertito in pista ciclabile che attraversa le
bellissime Montagne Rocciose tra il Montana e l'Idaho. Prevedevamo di
trascorrere una bella giornata assieme a dei buoni amici, godendoci la
bellezza naturale della zona.

Sapevamo che lungo i magnifici ventiquattro chilometri di tragitto c'erano dei
ponti ferroviari sospesi su canyon profondi e dei tunnel che attraversavano
montagne scoscese. Ci siamo, dunque, attrezzati con caschi muniti di torcia e
biciclette.

Coloro che vi erano gia stati ci avevano avvertiti che i tunnel erano bui e
che ci sarebbero servite delle torce molto potenti. Quando ci siamo riuniti
davanti alla gigantesca apertura rocciosa del Taft Tunnel, un custode del
luogo ci ha spiegato alcuni dei pericoli del percorso, tra cui fossati
profondi lungo i lati, pareti irregolari e oscurita totale. Impazientemente,
ci siamo inoltrati nel tunnel. Dopo pochi minuti di strada, siamo stati
inghiottiti dall'oscurita di cui ci avevano avvertiti. Le torce che avevo
portato con me si sono dimostrate inadeguate e il buio le ha presto
sopraffatte. Improvvisamente, ho iniziato a sentirmi nervoso, confuso e
disorientato.

Mi imbarazzava ammettere le mie paure davanti ai miei amici e alla mia
famiglia. Nonostante sia un ciclista esperto, in quel momento mi sentivo come
se non fossi mai andato in bicicletta. Man mano che la mia confusione
aumentava, faticavo a rimanere in equilibrio. Infine, dopo aver manifestato
agli altri il mio disagio, sono riuscito ad avvicinarmi a uno dei miei amici
che aveva una torcia piu potente. A dir la verita, tutti i componenti del
gruppo hanno iniziato a formare un cerchio stretto attorno a lui. Rimanendogli
vicini e affidandoci per un po' alla sua luce e a quella collettiva del
gruppo, ci siamo addentrati ulteriormente nell'oscurita del tunnel.

Dopo quella che ci e sembrata un'eternita, ho visto un puntino di luce. Quasi
immediatamente, ho iniziato a sentire la rassicurazione che tutto sarebbe
andato bene. Ho continuato a spingermi innanzi, affidandomi sia alla luce dei
miei amici che al puntino luminoso che man mano si ingrandiva. Poco per volta
ho riacquistato sicurezza, man mano che la luce aumentava di dimensione e di
intensita. Gia molto prima di arrivare alla fine del tunnel non avevo piu
bisogno dell'aiuto dei miei amici. Tutte le paure erano sparite mentre
pedalavamo rapidamente verso la luce. Mi sono sentito calmo e rassicurato
persino prima che andassimo incontro al mattino pieno di calore e di
splendore.

Viviamo in un mondo in cui la nostra fede verra messa alla prova. Potremmo
credere di essere pronti ad affrontare tali prove -- per poi scoprire che la
nostra preparazione e insufficiente. E proprio come ero stato avvertito
dell'oscurita dai miei amici, noi siamo stati avvertiti oggi. Le voci
apostoliche ci esortano ad attrezzarci con la potente torcia della forza
spirituale.

Allo stesso modo, potremmo sentirci in imbarazzo, a disagio o confusi
spiritualmente quando la nostra fede viene messa alla prova. Generalmente,
l'intensita e la durata di questi sentimenti dipendono da come reagiamo a tali
prove. Se non facciamo nulla, il dubbio, l'orgoglio e infine l'apostasia
potrebbero allontanarci dalla luce.

Ho imparato alcune lezioni importanti dalla mia esperienza all'interno di quel
tunnel. Ne condividero alcune.

Primo: a prescindere da quanto sia intensa l'oscurita del dubbio, siamo noi a
scegliere quanto a lungo e fino a che punto le permettiamo di influenzarci.
Dobbiamo ricordare quanto il nostro Padre Celeste e Suo Figlio ci amano. Se
cercheremo il Loro aiuto, non ci abbandoneranno ne lasceranno che siamo
sopraffatti. Ricordate l'esperienza di Pietro in mezzo alle onde ostili del
mare della Galilea. Quando senti la fredda oscurita che lo avvolgeva, Pietro
si rese conto immediatamente del suo dilemma e scelse in quel preciso istante
di invocare aiuto. Non mise in dubbio il potere del Salvatore di salvarlo;
grido semplicemente: "Signore, salvami!"[1].

Nella nostra vita, la mano protesa del Salvatore puo manifestarsi sotto forma
di aiuto da parte di un amico fidato, di un dirigente o di un genitore
amorevole. Mentre brancoliamo nel buio, non c'e nulla di male nel fare
affidamento momentaneamente sulla luce di coloro che ci amano e che hanno a
cuore il nostro benessere.

A pensarci bene, perche dovremmo ascoltare le voci anonime e ciniche di coloro
che si trovano negli edifici grandi e spaziosi dei giorni nostri e ignorare le
suppliche di chi ci ama sinceramente? Gli onnipresenti pessimisti preferiscono
distruggere piuttosto che elevare, e ridicolizzare piuttosto che edificare. Le
loro parole beffarde possono insinuarsi nella nostra vita, spesso tramite
brevi e momentanee distorsioni elettroniche create attentamente e
deliberatamente per distruggere la nostra fede. È saggio riporre il nostro
benessere eterno nelle mani di sconosciuti? È saggio dire di essere stati
illuminati da coloro che non hanno luce da dare o che potrebbero avere
intenzioni tenuteci nascoste? Tali anonimi individui, se si presentassero
nella loro identita reale, non riceverebbero nemmeno un minuto del nostro
tempo, ma poiche sfruttano i social media, protetti dall'anonimato, ricevono
immeritata credibilita.

La nostra scelta di ascoltare chi si fa beffe delle cose sacre ci allontanera
dalla luce del Salvatore che salva e che da vita. Giovanni scrisse: "Or Gesu
parlo loro di nuovo, dicendo: Io son la luce del mondo; chi mi seguita non
camminera nelle tenebre, ma avra la luce della vita"[2]. Ricordate, coloro che
ci amano davvero possono aiutarci a rafforzare la nostra fede.

Proprio come io mi sono sentito in imbarazzo dentro al tunnel, cosi noi
potremmo sentirci troppo in imbarazzo per chiedere di essere aiutati quando
dubitiamo. Forse siamo persone alle quali gli altri si sono rivolti in passato
per ricevere forza e ora, invece, siamo noi ad avere bisogno di aiuto. Quando
ci rendiamo conto che la luce e il conforto che il Salvatore ci puo offrire
sono troppo preziosi per perderli a causa dell'orgoglio, allora dirigenti
della Chiesa ispirati, genitori e amici fidati possono aiutarci. Sono pronti a
darci una mano a ottenere le rassicurazioni spirituali che ci rafforzeranno
contro le prove della nostra fede.

Secondo: dobbiamo confidare nel Signore per poter sviluppare forza spirituale
in noi stessi. Non possiamo affidarci per sempre alla luce degli altri. Sapevo
che l'oscurita all'interno del tunnel non sarebbe durata se avessi continuato
a pedalare al fianco del mio amico ed entro la protezione del gruppo. La mia
aspettativa, pero, era di riuscire a procedere da solo una volta vista la
luce. Il Signore ci insegna: "Avvicinatevi a me ed io mi avvicinero a voi;
cercatemi diligentemente e mi troverete; chiedete e riceverete; bussate e vi
sara aperto"[3]. Dobbiamo agire, aspettandoci che il Signore adempia la Sua
promessa di liberarci dall'oscurita se ci avviciniamo a Lui. L'avversario,
tuttavia, cerca di convincerci che non abbiamo mai sentito l'influenza dello
Spirito e che e molto piu facile smettere di provare.

Il presidente Dieter F. Uchtdorf ci consiglia: "[Mettete] in discussione i
vostri dubbi prima di mettere in discussione la vostra fede"[4]. Di recente,
nel mio rione di origine, un giovane uomo ha detto: "Ci sono cose che ritengo
non abbiano alcuna spiegazione plausibile, se non per il fatto che vengono da
Dio". Questa e integrita spirituale.

Quando siamo assaliti da domande o tentati di dubitare, dovremmo ricordarci
delle benedizioni e dei sentimenti spirituali che sono penetrati nel nostro
cuore e nella nostra vita in passato e riporre la nostra fede nel Padre
Celeste e in Suo Figlio, Gesu Cristo. Rammento il consiglio contenuto in un
noto inno: "Non dubitiamo del Signore ne della Sua bonta, poiche ne abbiamo
gia avuto prova in passato"[5]. Ignorare e sminuire le esperienze spirituali
passate ci fara allontanare da Dio.

La nostra ricerca della luce migliorera in base alla nostra disponibilita a
riconoscere quando essa brilla nella nostra vita. Le Scritture moderne
descrivono la luce e fanno una promessa a coloro che la accettano: "Cio che e
da Dio e luce; e colui che riceve la luce e continua in Dio riceve piu luce; e
quella luce diventa sempre piu brillante fino al giorno perfetto"[6]. Proprio
come quando noi abbiamo continuato a pedalare verso la luce, cosi piu
perseveriamo e piu intensa sara la sua influenza nella nostra vita. Come la
luce alla fine del tunnel, la Sua influenza ci portera sicurezza,
determinazione, conforto e -- cosa piu importante -- il potere di sapere che
Egli vive.

Terzo: non esiste oscurita cosi fitta, cosi minacciosa o cosi difficile da non
poter essere fugata dalla luce. Di recente l'anziano Neil L. Andersen ha
insegnato: "Man mano che nel mondo la malvagita cresce, per le persone rette
esiste un potere spirituale compensatore. Mentre il mondo si distacca dalle
sue fondamenta spirituali, il Signore prepara la via per coloro che Lo
cercano, offrendo loro maggiore rassicurazione, maggiore conferma e maggiore
sicurezza nella direzione spirituale che hanno preso. Il dono dello Spirito
Santo diventa una luce piu brillante quando si approssima l'oscurita"[7].

Fratelli e sorelle, non siamo stati lasciati soli in balia dell'influenza di
ogni impulso e di ogni cambiamento nell'atteggiamento del mondo; noi abbiamo
il potere di scegliere di credere invece di dubitare. Per poter accedere al
potere spirituale compensatore promesso, dobbiamo scegliere di ascoltare i
consigli profetici, di riconoscere i suggerimenti spirituali e agire in base a
essi, di essere obbedienti ai comandamenti di Dio e di cercare la rivelazione
personale. Dobbiamo scegliere. Mi auguro che sceglieremo la luce del
Salvatore. Nel nome di Gesu Cristo. Amen.

#### Mostra riferimenti

  1.  Vedere Matteo 14:25-31.

  2.  Giovanni 8:12.

  3.  [Dottrina e Alleanze 88:63](https://www.lds.org/scriptures/dc-testament/dc/88.63?lang=ita#62).

  4.  Dieter F. Uchtdorf, "Venite, unitevi a noi", Liahona, novembre 2013, 23.

  5.  "We Thank Thee, O God, for a Prophet", Hymns, 19.

  6.  [Dottrina e Alleanze 50:24](https://www.lds.org/scriptures/dc-testament/dc/50.24?lang=ita#23).

  7.  Neil L. Andersen, "A Compensatory Spiritual Power for the Righteous" (riunione della Settimana dell'istruzione della Brigham Young University, 18 agosto 2015), [speeches.byu.edu](https://speeches.byu.edu/talks/neil-l-andersen_a-compensatory-spiritual-power-for-the-righteous/).

