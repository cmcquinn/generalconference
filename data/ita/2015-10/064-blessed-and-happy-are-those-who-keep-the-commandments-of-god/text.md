# Benedetti e felici sono coloro che obbediscono ai comandamenti di Dio

Qualche tempo fa, mentre mi trovavo in Australia, ho visitato una bellissima
baia a forma di ferro di cavallo rinomata tra i surfisti. Mentre camminavo
sulla spiaggia, sono rimasto incantato dalla magnificenza delle grandi onde
che s'infrangevano appena fuori dalla baia e dalle onde piu piccole che
arrivavano piu vicino alla riva.

Continuando la mia passeggiata, mi sono imbattuto in un gruppo di surfisti
americani. Sembravano chiaramente infastiditi da qualcosa; parlavano ad alta
voce e facevano dei gesti rivolti verso il mare. Quando ho chiesto loro quale
fosse il problema, mi hanno indicato un'area, appena al di fuori della baia,
dove s'infrangevano le grandi onde.

"Guardi la", mi ha poi detto uno di loro irritato. "Vede la barriera?"
Guardando con piu attenzione, sono riuscito effettivamente a scorgere una
barriera che si estendeva lungo tutta l'imboccatura della baia, proprio dove
s'infrangevano quelle onde alte e invitanti. La barriera sembrava fatta di un
materiale molto robusto ed era sostenuta da boe galleggianti. Secondo i
surfisti, si estendeva fino al fondale oceanico.

Il surfista americano ha poi continuato: "Siamo qui, per un viaggio unico
nella vita, per fare surf su queste grandi onde. Possiamo farlo sulle onde piu
piccole che arrivano fin dentro la baia, ma la barriera ci impedisce di
cavalcare le onde grandi. Non abbiamo idea del perche ci sia quella barriera.
Tutto quello che sappiamo e che ha rovinato completamente il nostro viaggio".

Mentre i surfisti americani si agitavano sempre di piu, la mia attenzione e
stata poi attirata da un altro surfista che si trovava li vicino -- un uomo in
eta piu avanzata, evidentemente del posto. La sua impazienza sembrava
aumentare, mentre ascoltava le loro lamentele sempre piu intense.

Alla fine si e alzato e si e diretto verso il gruppo. Senza dire nulla, ha
tirato fuori un binocolo dal suo zaino e lo ha dato a uno dei surfisti,
indicando la barriera. Tutti i surfisti hanno quindi guardato nel binocolo.
Quando poi e arrivato il mio turno, grazie all'ingrandimento sono riuscito a
scorgere qualcosa che non ero riuscito a vedere prima: pinne dorsali -- grandi
squali che si nutrivano dall'altro lato della barriera.

Il gruppo si e fatto subito silenzioso. Il vecchio surfista ha poi ripreso il
binocolo, voltandosi come per andarsene. Nel farlo, ha detto qualcosa che non
dimentichero mai: "Non lamentatevi troppo della barriera. È l'unica cosa che
impedisce che siate divorati".

Su quella magnifica spiaggia, la nostra prospettiva e improvvisamente
cambiata. Una barriera che era sembrata rigida e restrittiva -- che pareva
porre un freno al divertimento e all'emozione di cavalcare le onde piu grandi
-- ora appariva come qualcosa di molto diverso. Alla luce della nostra nuova
comprensione del pericolo in agguato appena sotto la superficie, la barriera
ora offriva protezione, sicurezza e pace.

Mentre voi ed io percorriamo i sentieri della vita e perseguiamo i nostri
sogni, i comandamenti e le norme di Dio -- come la barriera -- possono
sembrare talvolta difficili da capire. Possono sembrare rigidi e inflessibili,
ostruendo un sentiero che sembra divertente ed emozionante e che molti altri
stanno percorrendo. Come disse l'apostolo Paolo: "Ora vediamo come in uno
specchio, in modo oscuro"[1]  , con una prospettiva cosi limitata che spesso
non riusciamo a comprendere i grandi pericoli nascosti appena sotto la
superficie.

Tuttavia, Colui che "[comprende] ogni cosa"[2] sa esattamente dove si trovano
tali pericoli. Tramite i Suoi comandamenti e la Sua amorevole guida, Egli ci
offre una direzione divina cosicche possiamo evitare i pericoli, in modo che
possiamo stabilire un corso per la nostra vita che sia protetto dai predatori
spirituali e dalle fauci spalancate del peccato.[3]

Noi dimostriamo il nostro amore per Dio -- e la nostra fede in Lui -- facendo
del nostro meglio ogni giorno per seguire il corso che Egli ha stabilito per
noi e osservando i comandamenti che Egli ci ha dato. Manifestiamo tale fede e
tale amore in modo particolare nelle situazioni in cui non comprendiamo
appieno il motivo che sta alla base del comandamento di Dio o il cammino
specifico che Egli ci sta dicendo di intraprendere. È relativamente facile
seguire un corso all'interno della barriera, una volta che sappiamo che ci
sono dei predatori dai denti affilati che nuotano in branco appena fuori di
essa. È piu difficile mantenere il nostro corso all'interno della barriera
quando tutto cio che vediamo sono onde emozionanti e invitanti dall'altro
lato. Eppure, e proprio in quei momenti -- nelle occasioni in cui scegliamo di
esercitare la nostra fede, di riporre la nostra fiducia in Dio e di mostrarGli
il nostro amore -- che cresciamo di piu e otteniamo piu benedizioni.

Nel Nuovo Testamento, Anania non riusciva a capire il comandamento del Signore
di andare a cercare e di benedire Saulo, un uomo che era letteralmente
autorizzato a gettare in prigione i credenti in Cristo. Eppure, poiche obbedi
al comandamento di Dio, Anania ebbe un ruolo determinante nella nascita
spirituale dell'apostolo Paolo.[4]

Quando confidiamo nel Signore, esercitiamo la nostra fede, obbediamo ai Suoi
comandamenti e seguiamo il corso che Egli ha tracciato per noi, diventiamo
sempre piu la persona che il Signore vuole che diventiamo. È questo
"diventare" -- questa conversione del cuore -- cio che conta piu di ogni altra
cosa. Come ci ha insegnato l'anziano Dallin H. Oaks: "Non e sufficiente
l'apparenza. I comandamenti, le ordinanze e le alleanze del Vangelo non sono
dei versamenti da effettuare in un conto celeste. Il vangelo di Gesu Cristo e
un piano che ci mostra come diventare cio che il nostro Padre Celeste desidera
che diventiamo".[5]

La vera obbedienza, pertanto, consiste nel donarci completamente a Lui e nel
consentirGli di tracciare il nostro corso sia nelle acque tranquille che in
quelle agitate, comprendendo che Egli puo renderci migliori piu di quanto
potremmo mai fare da soli.

Quando ci sottomettiamo alla Sua volonta, la nostra pace e la nostra felicita
aumentano. Re Beniamino insegno che coloro che osservano i comandamenti di Dio
sono benedetti e felici "in tutte le cose, sia temporali che spirituali"[6].
Dio vuole che abbiamo gioia. Vuole che abbiamo pace. Vuole che abbiamo
successo. Vuole che siamo al sicuro e protetti dalle influenze mondane che ci
circondano.

In altre parole, i comandamenti del Signore non costituiscono una sorta di
estenuante labirinto di barriere sottomarine che dobbiamo a malincuore
imparare a sopportare in questa vita in modo da poter essere esaltati nella
vita a venire. Piuttosto, le barriere innalzate dal Signore creano per noi un
porto sicuro contro il male e le influenze distruttive che altrimenti ci
trascinerebbero giu nelle profondita della disperazione. I comandamenti del
Signore scaturiscono dal Suo amore e dalla Sua premura; hanno come fine tanto
la nostra gioia in questa vita[7] quanto la nostra gioia ed Esaltazione nella
vita a venire. Essi indicano il modo in cui dovremmo comportarci e,
soprattutto, ci fanno comprendere chi dovremmo diventare.

Come per ogni cosa buona e vera, Gesu Cristo si erge quale esempio supremo. Il
piu grande atto di obbedienza in tutta l'eternita ebbe luogo quando il Figlio
Si sottomise alla volonta del Padre. Chiedendo con la piu profonda umilta che
il calice potesse essere rimosso -- che Egli potesse seguire un corso diverso
rispetto a quello che era stato tracciato per Lui -- Cristo Si sottomise al
cammino che Suo Padre voleva che Egli seguisse. Fu un cammino che passo
attraverso il Getsemani e il Golgota, dove Cristo pati un'agonia e una
sofferenza inimmaginabili e dove fu completamente abbandonato, quando lo
Spirito di Suo Padre si ritrasse. Lo stesso cammino, tuttavia, culmino il
terzo giorno in un sepolcro vuoto, con il grido "È risorto!"[8] che risuonava
nelle orecchie e nel cuore di coloro che Lo amavano. Includeva gioia e
conforto inimmaginabili centrati nella Sua Espiazione per tutti i figli di
Dio, per tutta l'eternita. Consentendo alla Sua volonta di essere assorbita da
quella del Padre, Cristo ci ha offerto la prospettiva di pace eterna, gioia
eterna e vita eterna.

Rendo testimonianza che siamo figli di un Dio amorevole. Attesto che Egli
vuole che siamo felici, al sicuro e benedetti. A questo scopo, Egli ha
tracciato per noi un corso che riporta a Lui e ha posto delle barriere che ci
proteggeranno lungo il cammino. Facendo del nostro meglio per seguire questo
corso, troveremo vera sicurezza, felicita e pace e, sottomettendoci alla Sua
volonta, diventeremo chi Egli vuole che diventiamo. Nel nome di Gesu Cristo.
Amen.

#### Mostra riferimenti

  1.  1 Corinzi 13:12.

  2.  [Dottrina e Alleanze 88:6](https://www.lds.org/scriptures/dc-testament/dc/88.6?lang=ita#5).

  3.  Vedere Boyd K. Packer, "Coccodrilli spirituali", La Stella, ottobre 1976, 24-26.

  4.  Vedere Atti 9:10-18.

  5.  Dallin H. Oaks, "L'invito a cambiare", Liahona, gennaio 2001, 40.

  6.  [Mosia 2:41](https://www.lds.org/scriptures/bofm/mosiah/2.41?lang=ita#40).

  7.  Vedere [2 Nefi 2:25](https://www.lds.org/scriptures/bofm/2-ne/2.25?lang=ita#24).

  8.  Vedere Matteo 28:6; Marco 16:6.

