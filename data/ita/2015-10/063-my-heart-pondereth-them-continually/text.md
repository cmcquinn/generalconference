# Il mio cuore le medita continuamente

Per professione, sono un investitore. Per fede, sono un discepolo di Gesu
Cristo, il Figlio di Dio.[1] Nell'esercizio del mio lavoro, mi lascio guidare
da principi finanziari consolidati. Nel vivere la mia fede, mi sforzo di
seguire i principi spirituali che mi aiuteranno a diventare piu simile al
Salvatore.

## Gli inviti portano benedizioni

Molte delle gratificazioni personali che ho avuto nella vita le ho ottenute
come conseguenza di esortazioni a svolgere un compito difficile. È con questo
spirito che vorrei estendere a ciascuno di voi due inviti. Il primo ha delle
implicazioni finanziarie. Il secondo, invece, ha delle implicazioni
spirituali. Per raccogliere i frutti di entrambi gli inviti, se accettati,
saranno necessari impegno e disciplina per un periodo di tempo prolungato.

## Il primo invito

Il primo invito e semplice: vi invito a mettere da parte dei soldi ogni
settimana. L'ammontare da mettere da parte non e particolarmente importante;
quello dovete deciderlo voi. Man mano che svilupperete l'abitudine a
risparmiare, ne trarrete beneficio individualmente. Inoltre, grazie alla
vostra diligenza, avrete anche l'opportunita di aiutare economicamente gli
altri. Immaginate i vantaggi che derivano dal risparmiare ogni settimana per
sei mesi, un anno, dieci anni o piu. Un piccolo sforzo costante nel tempo puo
portare a risultati importanti.[2]

## Il secondo invito

Il mio secondo invito e piuttosto diverso dal primo e molto piu importante. È
questo: vi invito a "ponderizzare"[3] un passo delle Scritture a settimana. La
parola ponderizzare non si trova nei dizionari, ma ha trovato un posto nel mio
cuore. Che cosa significa? Mi piace dire che questa espressione e composta per
il cinquanta percento dalla parola ponderare e per il cinquanta percento dalla
parola memorizzare.

Prevede due semplici passi:

primo, scegliete un versetto delle Scritture ogni settimana e mettetelo dove
potrete vederlo ogni giorno;

secondo, leggete o pensate al versetto diverse volte al giorno e riflettete
sul significato delle sue parole e delle sue espressioni chiave durante tutta
la settimana.

Immaginate quali effetti edificanti avrebbe se lo faceste ogni settimana per
sei mesi, un anno, dieci anni o piu.

Man mano che farete questo sforzo, godrete di una maggiore spiritualita.
Riuscirete inoltre a istruire e a edificare in modi piu significativi coloro
che amate.

Se sceglierete di ponderizzare ogni settimana, potreste sentirvi un po' come
una persona a cui piaceva fare snorkeling ma ora ha deciso di provare le
immersioni. Avendo preso questa decisione, la vostra vita sara benedetta da
una comprensione piu profonda dei principi del Vangelo e da una nuova
prospettiva spirituale.

Nel riflettere ogni settimana sul versetto da voi scelto, le parole e le
espressioni si scriveranno nel vostro cuore.[4] Le parole e le espressioni si
scriveranno anche nella vostra mente. In altre parole, la memorizzazione si
verifichera piu facilmente e in modo piu naturale. Tuttavia, lo scopo
principale del ponderizzare e quello di fornire un luogo edificante verso cui
indirizzare i propri pensieri, un luogo che vi tenga vicini allo Spirito del
Signore.

Il Salvatore disse: "Fate continuamente tesoro nella vostra mente delle parole
di vita"[5]. Ponderizzare e un modo semplice e edificante per fare proprio
questo.

Credo che Nefi fosse una persona che ponderizzava. Egli disse: "La mia anima
si diletta nelle Scritture e il mio cuore le medita [continuamente], e le
scrivo per l'istruzione e il profitto dei miei figli"[6]. Mentre rifletteva
sulle Scritture e le scriveva, pensava ai suoi figli. In che modo la vostra
famiglia puo essere benedetta mentre vi sforzate continuamente di riempire la
vostra mente con la parola di Dio?

## Il mio versetto

Di recente ho ponderizzato [Alma
5:16](https://www.lds.org/scriptures/bofm/alma/5.16?lang=ita#15). Questo
versetto dice: "Io vi dico, potete immaginarvi di udire la voce del Signore,
che vi dira in quel giorno: Venite a me, voi benedetti, poiche ecco, le vostre
opere sono state opere di rettitudine sulla faccia della terra?".

Al termine della settimana, questo e cio che si e scritto nella mia mente:
immagina di sentire la voce del Signore che dice: "[Vieni] a me, [tu
benedetto], poiche ecco, le [tue] opere sono state opere di rettitudine sulla
faccia della terra" ([Alma
5:16](https://www.lds.org/scriptures/bofm/alma/5.16?lang=ita#15)).

Come potete vedere, non ho memorizzato tutto il versetto parola per parola.
Tuttavia, ho riflettuto continuamente sugli elementi chiave del versetto e su
dove trovarlo. Ma il beneficio maggiore di questo processo e stato che i miei
pensieri si sono rivolti verso un luogo piu elevato. Durante la settimana ho
immaginato che il Salvatore mi stesse dicendo parole incoraggianti. Questa
immagine ha toccato il mio cuore e mi e servita come fonte di ispirazione per
desiderare di compiere "opere di rettitudine". Questo e cio che puo accadere
quando "[guardiamo] a [Cristo] in ogni pensiero"[7].

## Dobbiamo reagire

Potreste chiedervi: "Perche dovrei farlo?". Risponderei dicendovi che viviamo
in un'epoca di crescente malvagita. Non possiamo semplicemente accettare lo
status quo e lasciarci nutrire da parole scurrili e da immagini peccaminose
che si trovano dietro quasi ogni angolo, senza in qualche modo difenderci.
Dobbiamo reagire. Quando la nostra mente e colma di pensieri e di immagini
edificanti, quando ci "[ricordiamo] sempre di lui"[8], non c'e piu posto per
le oscenita e il sudiciume.

Nel Libro di Mormon, Gesu Cristo invita tutti a "[meditare] sulle cose che
[egli ha] detto"[9]. Considerate il ponderizzare un'ulteriore forma di studio
personale e familiare delle Scritture, ma non lasciate mai che ne diventi un
sostituto. Ponderizzare e un po' come aggiungere una nuova vitamina a lento
rilascio alla vostra attuale dieta spirituale.

## È troppo difficile

Potreste dire: "Ponderizzare e troppo difficile per me". Non lasciatevi
intimorire. Le cose difficili possono essere positive. Cristo ci invita a fare
molte cose difficili perche sa che saremo benedetti a motivo dei nostri
sforzi.[10]

Un giovane, nostro vicino di casa, ha trovato un modo semplice per
ponderizzare. Mette il suo versetto della settimana nella schermata iniziale
del suo telefono. Un'altra idea che potete provare e quella di condividere il
versetto con un familiare, un figlio o un amico. Mia moglie, Julie, e io ci
aiutiamo l'un l'altro. Ogni domenica scegliamo i nostri versetti. Lei mette il
suo sul nostro frigorifero. Io metto il mio nel mio pick-up. Quindi, durante
la settimana, condividiamo i nostri pensieri in merito ai versetti da noi
scelti. Ci piace, inoltre, parlarne con i nostri figli. Sembra che fare questo
li metta piu a loro agio nel condividere con noi cio che pensano della parola
di Dio.

Inoltre, io e Julie facciamo parte di un gruppo on-line dove familiari, amici
e missionari possono condividere i loro versetti della settimana e includere
occasionalmente un pensiero o una testimonianza a essi associati. Far parte di
un gruppo rende piu facile restare concentrati. Mia figlia e un gruppo di suoi
amici che frequentano la scuola superiore usano i social media e gli SMS per
condividere l'uno con l'altro passi delle Scritture.

Vi prego di non esitare a includere persone di altre fedi nei vostri gruppi.
Anche loro stanno cercando modi per elevare i propri pensieri e sentirsi piu
vicini a Dio.

## Quali sono i benefici?

Quali sono, dunque, i benefici? Io e Julie stiamo ponderizzando un versetto a
settimana da piu di tre anni. Inizialmente, avevamo fissato un obiettivo
ventennale. Di recente lei mi ha detto: "Quando, all'inizio, mi hai chiesto di
ponderizzare un versetto a settimana per vent'anni mi sono chiesta se sarei
mai arrivata a un mese. Ora non ho piu quei dubbi. Non riesco a credere a
quanto sia stato divertente mettere sul frigorifero un versetto a settimana e
a quanto il semplice ponderizzarlo ogni volta che lo vedo abbia edificato il
mio spirito".

Dopo aver ponderizzato per sei settimane, una sorella del Texas, USA, ha
detto: "La mia testimonianza e stata rafforzata, [...] e mi sono sentita piu
vicina al mio Padre Celeste. [...] Mi piace il modo in cui la parola di Dio mi
sta cambiando in meglio".

Un amico adolescente ha scritto: "Mi e piaciuto molto poter [ponderizzare]
perche mi ha aiutato a concentrarmi sulle cose che sono effettivamente
importanti".

Uno dei nostri missionari ha condiviso questo pensiero: "Da giugno 2014 ho
ponderizzato un versetto a settimana e adoro farlo. [...] Questi versetti sono
diventati come degli amici su cui poter contare nei momenti di necessita".

Nel mio caso, da quando ponderizzo ogni settimana sento piu pienamente lo
Spirito. Anche il mio amore per le Scritture e cresciuto grazie ai miei sforzi
di lasciare "che la virtu adorni i [miei] pensieri senza posa "[11].

Riflettete su questo invito e su questa grande benedizione di cui parla Nefi:
"Se vi spingerete innanzi nutrendovi abbondantemente della parola di Cristo, e
persevererete fino alla fine, ecco, cosi dice il Padre: Avrete la vita
eterna"[12]. Alla luce dell'invito a "[nutrirci] abbondantemente della parola
di Cristo", ponderizzare e come assaggiare una pietanza deliziosa e masticarla
molto, molto lentamente per poterla apprezzare al massimo.

## Qual e il tuo versetto?

Ponderizzerete un versetto delle Scritture ogni settimana per il resto del
mese, dell'anno o forse piu? Io e Julie abbiamo invitato i nostri valorosi
missionari di Dallas, Texas, a ponderizzare per vent'anni insieme a noi. Tra
diciassette, brevi anni oltrepasseremo insieme la linea del traguardo. A quel
punto fisseremo un altro obiettivo per elevare i nostri pensieri ed
avvicinarci di piu a Cristo.

Potete tenerci d'occhio, chiedendoci: "Qual e il tuo versetto?". Ma se lo
fate, siate pronti a condividere il vostro versetto a vostra volta. Ognuno di
noi sara edificato grazie a questo scambio.

Riuscite a immaginare in che modo la vostra vita e quella dei vostri familiari
mutera se scriverete nella vostra mente e nel vostro cuore un nuovo versetto
ogni settimana per i prossimi mesi, anni o piu?

## Gesu Cristo e il nostro esempio

Gesu Cristo deve aver sviluppato l'amore per le Scritture in tenera eta. Deve
aver letto e meditato le Scritture sin da molto giovane per poter conversare
in modo significativo con i dottori della legge nel tempio all'eta di dodici
anni.[13] Inizio la Sua missione all'eta di trent'anni[14] e, in tutto il Suo
ministero, fece riferimento alle Scritture sin da subito e spesso.[15]
Possiamo indubbiamente asserire che Gesu dedico circa vent'anni a studiare le
Scritture e a riflettervi come parte della preparazione per la Sua missione.
C'e qualcosa che dovete fare oggi per prepararvi spiritualmente alle
opportunita che avrete di insegnare e di benedire la vostra famiglia e gli
altri?

## Esercitate la vostra fede e fatelo

Riepilogando, spero che decidiate di mettere da parte dei soldi ogni
settimana. Esercitate la vostra fede, siate disciplinati e fatelo. Inoltre,
prego sinceramente che sceglierete di meditare la parola di Dio in modo piu
esteso e profondo su base settimanale. Esercitate la vostra fede, siate
disciplinati e fatelo.

Diversamente dal mio primo invito, volto a mettere da parte del denaro, tutti
i benefici del mio secondo invito, volto a mettere in salvo la nostra anima
saranno vostri per sempre -- liberi dalla tignola e dalla ruggine di questo
mondo.[16]

L'anziano D. Todd Christofferson ha offerto questo semplice consiglio e ha
fatto questa promessa: "Studiate le Scritture con attenzione e impegno.
Meditate e pregate su di esse. Le Scritture sono rivelazioni e portano
ulteriori rivelazioni"[17].

## Conclusione

Vi prometto che non rimpiangerete di aver scritto nella vostra mente e nel
vostro cuore un versetto ogni settimana. Sentirete di avere scopo, protezione
e potere spirituali costanti.

Ricordate le parole di Gesu Cristo quando Egli disse: "Fate le cose che mi
avete visto fare"[18]. Prego che ognuno di noi metta le Sue parole in pratica
nella proria vita in maniera completa. Nel nome di Gesu Cristo. Amen.

#### Mostra riferimenti

  1.  Vedere [3 Nefi 5:13](https://www.lds.org/scriptures/bofm/3-ne/5.13?lang=ita#12).

  2.  Vedere [Alma 37:6](https://www.lds.org/scriptures/bofm/alma/37.6?lang=ita#5); [Dottrina e Alleanze 64:33](https://www.lds.org/scriptures/dc-testament/dc/64.33?lang=ita#32).

  3.  In spagnolo uso l'espressione meditizar, che e la combinazione di meditar  (meditare) e memorizar  (memorizzare).

  4.  Vedere 2 Corinzi 3:3.

  5.  [Dottrina e Alleanze 84:85](https://www.lds.org/scriptures/dc-testament/dc/84.85?lang=ita#84); corsivo dell'autore.

  6.  [2 Nefi 4:15](https://www.lds.org/scriptures/bofm/2-ne/4.15?lang=ita#14); vedere anche Deuteronomio 6:7; [2 Nefi 4:16](https://www.lds.org/scriptures/bofm/2-ne/4.16?lang=ita#15).

  7.  [Dottrina e Alleanze 6:36](https://www.lds.org/scriptures/dc-testament/dc/6.36?lang=ita#35).

  8.  Vedere [Dottrina e Alleanze 20:77, 79](https://www.lds.org/scriptures/dc-testament/dc/20.77%2C79?lang=ita#76).

  9.  [3 Nefi 17:3](https://www.lds.org/scriptures/bofm/3-ne/17.3?lang=ita#2); vedere anche [Moroni 10:3](https://www.lds.org/scriptures/bofm/moro/10.3?lang=ita#2).

  10.  Vedere Matteo 16:25; [1 Nefi 2:20; ](https://www.lds.org/scriptures/bofm/1-ne/2.20?lang=ita#19) [Dottrina e Alleanze 14:7](https://www.lds.org/scriptures/dc-testament/dc/14.7?lang=ita#6).

  11.  [Dottrina e Alleanze 121:45](https://www.lds.org/scriptures/dc-testament/dc/121.45?lang=ita#44); corsivo dell'autore.

  12.  [2 Nefi 31:20](https://www.lds.org/scriptures/bofm/2-ne/31.20?lang=ita#19); corsivo dell'autore.

  13.  Vedere Luca 2:42, 46-47.

  14.  Vedere Luca 3:23.

  15.  Vedere Matteo 4:3-4; vedere anche Matteo 21:13. Diversi altri versetti usano l'espressione "sta scritto" e simili, a dimostrazione di una conoscenza delle Scritture.

  16.  Vedere Matteo 6:19-20.

  17.  D. Todd Christofferson, "La benedizione delle Scritture", Liahona, maggio 2010, 35.

  18.  [2 Nefi 31:12](https://www.lds.org/scriptures/bofm/2-ne/31.12?lang=ita#11); vedere anche [3 Nefi 27:21](https://www.lds.org/scriptures/bofm/3-ne/27.21?lang=ita#20).

