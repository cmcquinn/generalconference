# Un’estate con la prozia Rose

Mie amate sorelle e care amiche, sono molto felice di essere con voi; sono
grato di essere alla presenza del nostro amato profeta, il presidente Thomas
S. Monson. Presidente, le vogliamo bene. Siamo addolorati per la scomparsa dei
nostri tre preziosi amici e veri apostoli del Signore. Ci mancano il
presidente Packer, l'anziano Perry e l'anziano Scott; vogliamo loro bene.
Preghiamo per le loro famiglie e per i loro amici.

Attendo sempre con ansia questa sessione della conferenza; la splendida musica
e i consigli delle nostre sorelle ispirate portano lo Spirito in grande
abbondanza. Sono una persona migliore dopo essere stato in vostra compagnia.

Nel meditare su cio che avrei dovuto dirvi oggi, i miei pensieri si sono volti
al modo in cui il Salvatore insegnava. È interessante notare come Egli fosse
in grado di insegnare le verita piu sublimi usando storie semplici. Le Sue
parabole invitavano i Suoi discepoli ad accogliere le verita non soltanto con
la mente, ma anche con il cuore, e a collegare i principi eterni alla loro
vita quotidiana.[1] Anche il nostro caro presidente Monson e un maestro
nell'insegnare mediante esperienze personali che toccano il cuore.[2]

Oggi anche io presentero il mio messaggio esprimendo pensieri e sentimenti
sotto forma di una storia. Vi invito ad ascoltare con lo Spirito. Lo Spirito
Santo vi aiutera a trovare in questa parabola il messaggio rivolto in modo
specifico a voi.

## La prozia Rose

La storia riguarda una ragazza di nome Eva. Ci sono due cose importanti che
dovreste sapere riguardo a Eva. Una e che in questa storia aveva soltanto
undici anni. L'altra e che non voleva assolutamente, per nessun motivo, andare
a vivere con la sua prozia Rose. Non voleva andarci affatto. Nemmeno per
sogno.

Tuttavia, sua madre doveva sottoporsi a un intervento chirurgico che avrebbe
richiesto una lunga convalescenza. Cosi, i genitori stavano per mandare Eva a
trascorrere l'estate dalla prozia Rose.

Nella mente di Eva scorrevano mille motivi per cui quella non era una buona
idea. In primo luogo, avrebbe significato stare lontana dalla madre. Avrebbe
anche voluto dire lasciare la famiglia e gli amici. Inoltre, non conosceva
neppure la prozia Rose. Eva stava molto bene dove stava, grazie lo stesso.

Tuttavia, nessuna discussione o sbuffo avrebbero potuto modificare la
decisione presa. Pertanto, Eva preparo la valigia e affronto il lungo viaggio
in auto insieme a suo padre fino a casa della prozia Rose.

Sin dal primo momento in cui vi mise piede, Eva odio quella casa.

Era tutto cosi vecchio! Ogni centimetro era colmo di vecchi libri, bottiglie
dagli strani colori e contenitori di plastica traboccanti perline, nastri e
bottoni.

La prozia Rose ci viveva da sola; non si era mai sposata. L'unico altro
abitante della casa era un gatto grigio a cui piaceva trovare il punto piu
elevato di ogni stanza per appostarvisi come una tigre affamata e scrutare
tutto quanto stava sotto.

Persino la casa stessa sembrava solitaria. Si trovava in campagna, dove le
case sono distanti l'una dall'altra. Non c'era nessuno dell'eta di Eva nel
raggio di un chilometro. Anche questo la faceva sentire sola.

Inizialmente non presto molta attenzione alla prozia Rose. Pensava
principalmente a sua madre. A volte, restava alzata la notte pregando con
tutta l'anima che la mamma potesse stare bene. Anche se non fu una cosa
immediata, Eva comincio a sentire che Dio stava vegliando su sua madre.

Alla fine giunse la notizia che l'operazione era andata bene; ora, Eva doveva
solo portare pazienza fino alla fine dell'estate. Quanto odiava portare
pazienza, pero!

Con la mente in pace riguardo a sua madre, Eva comincio a notare un po' di piu
la prozia Rose. Era una donna 'grande'; tutto cio che la riguardava era
'grande': la sua voce, il suo sorriso, la sua personalita. Per lei non era
facile muoversi, ma cantava e rideva sempre mentre lavorava e il suono della
sua risata riempiva la casa. Ogni sera si sedeva sul suo divano troppo
morbido, tirava fuori le Scritture e leggeva ad alta voce, e mentre leggeva a
volte faceva commenti come: "Oh, non avrebbe dovuto farlo!", oppure "Che cosa
non darei per essere stata li presente!", o "Non e la cosa piu bella che tu
abbia mai sentito?". Inoltre, ogni sera, quando s'inginocchiavano di fianco al
letto di Eva per pregare, la prozia Rose offriva delle preghiere meravigliose,
ringraziando il suo Padre Celeste per le ghiandaie azzurre e per gli abeti,
per i tramonti e per le stelle, e per "la meraviglia di essere viva". A Eva
sembrava che Rose conoscesse Dio come si conosce un amico.

Col passare del tempo, Eva fece una scoperta sorprendente: la prozia Rose era
molto probabilmente la persona piu felice che avesse mai conosciuto!

Ma com'era possibile?

Che motivo aveva di essere felice?

Non si era mai sposata, non aveva figli, non aveva nessuno che le facesse
compagnia, tranne quel gatto che dava i brividi, e faceva fatica a compiere
azioni semplici come allacciarsi le scarpe e salire le scale.

Quando andava in citta, indossava cappelli esageratamente grandi e vistosi.
Tuttavia, le persone non ridevano di lei. Piuttosto, le si accalcavano tutte
attorno per parlare con lei. Rose era stata un'insegnante e non era insolito
che i suoi ex-studenti -- ora cresciuti e diventati genitori -- si fermassero
a parlare con lei. La ringraziavano perche era stata un'influenza positiva
nella loro vita. Spesso ridevano; a volte piangevano anche.

Col passare dell'estate, Eva trascorreva sempre piu tempo con Rose. Facevano
lunghe passeggiate ed Eva imparo la differenza tra passeri e fringuelli.
Raccoglieva bacche di sambuco selvatico e preparava marmellata di arance.
Conobbe la storia della sua trisavola che aveva lasciato la sua amata terra
d'origine, aveva attraversato un oceano e aveva percorso a piedi le praterie
per stare insieme ai santi.

Ben presto, Eva fece un'altra scoperta sorprendente: non soltanto la prozia
Rose era una delle persone piu felici che conoscesse, ma Eva stessa era piu
felice quando era in sua compagnia.

Ora i giorni estivi scorrevano piu in fretta. Prima che Eva potesse rendersene
conto, la prozia Rose disse che presto sarebbe potuta tornare a casa. Sebbene
Eva avesse atteso quel momento sin dal giorno del suo arrivo, ora non sapeva
cosa pensare. Si rese conto che le sarebbe davvero mancata quella vecchia casa
strana con il gatto furtivo e la sua amata prozia Rose.

Il giorno prima che suo padre venisse a riprenderla, Eva pose la domanda a cui
aveva pensato per settimane: "Zia Rose, perche sei cosi felice?".

La zia Rose la guardo attentamente e poi la condusse davanti a un dipinto
appeso in soggiorno. Le era stato donato da un caro amico col talento della
pittura.

"Che cosa vedi?", le chiese la prozia.

Eva aveva gia notato quel dipinto, ma non lo aveva osservato con grande
attenzione. Una giovane in abiti da pioniera saltellava lungo un sentiero
azzurro. L'erba e gli alberi erano di un verde vivo. Eva disse: "Il dipinto
raffigura una giovane. Sembra che stia saltellando".

"Si, e una pioniera che saltella felice", disse la zia Rose. "Immagino che i
pionieri avessero molte giornate buie e tristi. La loro vita era molto dura;
non ne abbiamo neppure idea. Ma in questo dipinto, tutto e luminoso e pieno di
speranza. Questa giovane saltella piena di energia, muovendosi in avanti e
verso l'alto".

Eva rimase in silenzio, cosi la prozia Rose continuo: "Ci sono gia troppe cose
che non vanno nel verso giusto nella vita, quindi chiunque potrebbe gettarsi
in una pozzanghera di pessimismo e in una palude di malinconia. Ma conosco
persone che, anche quando le cose non vanno bene, si concentrano sulle
meraviglie e sui miracoli della vita. Queste sono le persone piu felici che
conosco".

"Ma -- disse Eva -- non basta semplicemente premere un interruttore e passare
dalla tristezza alla felicita".

"No, forse no", sorrise gentilmente la zia Rose, "ma Dio non ci ha creati per
essere tristi. Ci ha creati per provare gioia![3] Quindi, se confidiamo in
Lui, Egli ci aiutera ad accorgerci delle cose belle, luminose e positive della
vita, e il mondo si fara sicuramente piu radioso. No, non avviene subito; ma
siamo sinceri, quante cose buone accadono in modo immediato? A me pare che le
cose migliori, come il pane fatto in casa o la marmellata di arance,
richiedano pazienza e impegno".

Eva ci penso su un momento e disse: "Forse non e cosi semplice per le persone
per cui non e tutto perfetto nella vita".

"Cara Eva, pensi davvero che la mia vita sia perfetta?" La zia Rose si sedette
con Eva sul divano troppo morbido. "C'e stato un periodo in cui ero cosi
scoraggiata che non volevo piu andare avanti".

"Chi, tu?", domando Eva.

La zia Rose annui. "C'erano cosi tante cose che desideravo nella mia vita".
Mentre parlava, dalla sua voce trapelo una tristezza che Eva non aveva mai
udito prima. "La maggior parte non si sono mai realizzate. Era un dolore dopo
l'altro. Un giorno, mi resi conto che la mia vita non sarebbe mai stata come
avevo sperato. Fu un giorno deprimente. Ero pronta a gettare la spugna e ad
arrendermi all'infelicita".

"Quindi che cosa hai fatto?"

"Per un po' di tempo, nulla. Ero solo arrabbiata. Ero di pessima compagnia".
Poi rise un poco, ma non era la sua solita risata sonora che riempiva la
stanza. "'Non e giusto' era il titolo della canzone che cantavo continuamente
nella mia testa. Alla fine, pero, ho scoperto qualcosa che ha determinato una
svolta completa nella mia vita".

"Che cosa?"

"La fede", disse sorridendo la zia Rose. "Ho scoperto la fede, e la fede ha
portato alla speranza, e la fede e la speranza mi hanno trasmesso la fiducia
che un giorno tutto avrebbe avuto un senso, che grazie al Salvatore tutti i
torti sarebbero stati raddrizzati. Dopo quella scoperta, vidi che il cammino
dinanzi a me non era cosi triste e polveroso come avevo pensato. Cominciai a
notare gli azzurri luminosi, i verdi lussureggianti e i rossi accesi, e decisi
che potevo scegliere: potevo chinare il capo e trascinarmi lungo il sentiero
polveroso dell'autocommiserazione, oppure potevo avere un po' di fede,
indossare un abito dai colori vivaci, mettere le mie scarpe da ballo e
saltellare canticchiando lungo il sentiero della vita". Ora la sua voce
saltellava piena di energia come la giovane nel dipinto.

La zia Rose allungo la mano verso il tavolino e prese le sue Scritture
consumate dall'uso. "Non credo che fossi clinicamente depressa; non sono certa
che si possa uscirne da soli cambiando semplicemente atteggiamento, ma di
sicuro mi ero convinta da sola di essere infelice! Si, avevo giorni difficili,
ma tutti i miei rimuginamenti e le mie preoccupazioni non avrebbero cambiato
la situazione; peggioravano soltanto le cose. La fede nel Salvatore mi ha
insegnato che, a prescindere da cio che era successo in passato, la mia storia
poteva avere un lieto fine".

"Come lo sai?", domando Eva.

La zia Rose giro una pagina nella sua Bibbia e disse: "Lo spiega proprio qui:

'Dio [...] abitera con loro, ed essi saranno suoi popoli, e Dio stesso sara con
loro e sara loro Dio;

e asciughera ogni lagrima dagli occhi loro e la morte non sara piu; ne ci
saran piu cordoglio, ne grido, ne dolore, poiche le cose di prima sono
passate'".[4]

La prozia Rose guardo Eva. Con un grande sorriso, sussurro con voce
leggermente tremante: "Non e la cosa piu bella che tu abbia mai sentito?".

Sembrava davvero meraviglioso, penso Eva.

La zia Rose giro alcune pagine e indico un versetto a Eva perche lo leggesse:
"Le cose che occhio non ha vedute, e che orecchio non ha udite e che non son
salite in cuor d'uomo, son quelle che Dio ha preparate per coloro che
l'amano".[5]

"Con un simile futuro glorioso", disse la zia Rose, "perche farsi sommergere
dal passato o dalle cose presenti che non vanno nel modo in cui avevamo
previsto?"

Eva aggrotto le sopracciglia, confusa. "Ma, aspetta un attimo", disse. "Stai
dicendo che essere felici significa semplicemente attendere la felicita
futura? Tutta la nostra felicita si trova nell'eternita? Non puo essercene un
po' adesso?".

"Certo che puo!", esclamo la zia Rose. "Cara mia, il momento presente fa parte
dell'eternita. L'eternita non ha inizio soltanto dopo la morte! La fede e la
speranza apriranno i tuoi occhi alla felicita che ti viene posta dinanzi.

Conosco una poesia che dice: "'Per sempre' e composto da tanti 'ora'".[6] Non
volevo che il mio 'per sempre' fosse composto da momenti bui e pieni di paura;
e non volevo vivere in un tetro isolamento, digrignando i denti, chiudendo gli
occhi e perseverando con rancore fino all'amara fine. La fede mi ha dato la
speranza di cui avevo bisogno per vivere con gioia adesso!".

"Quindi che cosa hai fatto?", domando Eva.

"Ho esercitato la fede nelle promesse di Dio riempiendo la mia vita di cose
piene di significato: sono andata a scuola; ho acquisito un'istruzione. Questo
mi ha permesso di svolgere una professione che ho amato".

Eva penso per un attimo a quelle parole e disse: "Ma sicuramente non e stato
l'essere piena d'impegni a renderti felice. Ci sono molte persone indaffarate
che non sono felici".

"Come fai a essere cosi saggia, alla tua giovane eta?", domando la zia Rose.
"Hai perfettamente ragione. La maggior parte di queste persone indaffarate e
infelici ha dimenticato cio che conta di piu al mondo, cio che Gesu defini il
cuore del Suo vangelo".

"E che cos'e?", domando Eva.

"L'amore, il puro amore di Cristo", disse Rose. "Vedi, tutti gli altri aspetti
del Vangelo -- tutti i dovresti e i devi e i farai -- portano all'amore.
Quando amiamo Dio, vogliamo servirLo. Vogliamo essere come Lui. Quando amiamo
il nostro prossimo, smettiamo di concentrarci cosi tanto sui nostri problemi e
aiutiamo gli altri a risolvere i loro".[7]

"Ed e questo a renderci felici?", domando Eva.

La prozia Rose annui e sorrise; gli occhi le si riempirono di lacrime. "Si,
mia cara. Questo e cio che ci rende felici".

## Mai piu la stessa persona

Il giorno seguente Eva abbraccio la sua prozia Rose e la ringrazio per tutto
quello che aveva fatto. Torno dalla sua famiglia, dai suoi amici, nella sua
casa e nel suo vicinato,

ma non fu mai piu la stessa persona.

Crescendo, Eva penso spesso alle parole della sua prozia Rose. Eva si sposo,
crebbe dei figli e visse una vita lunga e meravigliosa,

e un giorno, in casa sua, mentre ammirava un dipinto raffigurante una giovane
con abiti da pioniera che saltellava lungo un sentiero azzurro, si rese conto
che in qualche modo aveva raggiunto la stessa eta che aveva la prozia Rose al
tempo di quell'estate indimenticabile.

Quando se ne accorse, Eva senti nascere nel suo cuore una preghiera speciale e
si senti grata per la propria vita, per la propria famiglia, per il vangelo
restaurato di Gesu Cristo e per quell'estate di tanti anni prima in cui la
prozia Rose[8] le aveva insegnato la fede, la speranza e l'amore.[9]

## Una benedizione

Mie amate sorelle, mie care amiche in Cristo, spero e prego che qualcosa in
questa storia abbia toccato il vostro cuore e abbia ispirato la vostra anima.
So che Dio vive e che ama ciascuna di voi.

Mentre percorrete il vostro luminoso sentiero del discepolato, prego che la
fede fortifichi ogni vostro passo lungo il cammino, che la speranza apra i
vostri occhi alle glorie che il Padre Celeste ha in serbo per voi e che
l'amore nei confronti di Dio e di tutti i Suoi figli riempia il vostro cuore.
Quale apostolo del Signore, vi lascio questa mia testimonianza e benedizione
nel nome di Gesu Cristo. Amen.

#### Mostra riferimenti

  1.  Vedere ad esempio Matteo 13:24-30; 18:23-35; 20:1-16; 22:1-14; 25; Luca 10:25-37; 15:11-32.

  2.  Vedere ad esempio Thomas S. Monson, "Guidati in sicurezza verso casa", Liahona, novembre 2014, 67-69; "L'amore: l'essenza del Vangelo", Liahona, maggio 2014, 91-94; "Non siamo mai soli", Liahona, novembre 2013, 121-124; "L'obbedienza porta le benedizioni", Liahona, maggio 2013, 89-92.

  3.  Vedere [2 Nefi 2:25](https://www.lds.org/scriptures/bofm/2-ne/2.25?lang=ita#24).

  4.  Apocalisse 21:3-4.

  5.  1 Corinzi 2:9.

  6.  "Forever--is composed of Nows", in Final Harvest: Emily Dickinson's Poems, selezionate da Thomas H. Johnson (1961), 158; vedere anche poetryfoundation.org/poem/182912.

  7.  Vedere Luca 9:24.

  8.  "Spesso l'aguzza spina produce dolci rose" (Ovidio, Epistulae ex ponto, libro 2, epistola 2, riga 34; "Saepe creat molles aspera spina rosas").

  9.  Vedere [Moroni 7:42](https://www.lds.org/scriptures/bofm/moro/7.42?lang=ita#41).

