# Occhi per vedere e orecchie per udire

Nel corso del Suo ministero terreno, Gesu opero miracoli di guarigione cosi
grandi e insegno con un'autorita e un potere tali che le Scritture affermano:
"E la sua fama si sparse per tutta la Siria [...]. E grandi folle lo
seguirono"[1].

Alcuni fra coloro che Lo avevano visto operare guarigioni e che Lo avevano
ascoltato mentre insegnava Lo rigettarono. Altri Lo seguirono per un periodo,
ma poi non andarono piu con Lui.[2] Il Signore Gesu Cristo era li davanti ai
loro occhi, ma essi non vedevano chi era veramente. Erano ciechi e scelsero di
allontanarsi da Lui. Riferendosi a loro, Gesu disse:

"Io venni ai miei, e i miei non mi hanno ricevuto"[3].

"Son divenuti duri di orecchi, e hanno chiuso gli occhi"[4].

Tuttavia, c'erano molti uomini e molte donne, compresi i Suoi Apostoli fedeli,
che incentravano la loro vita su di Lui. Nonostante lottassero con le
distrazioni del mondo, si sentissero confusi riguardo a cio che Egli insegnava
e avessero perfino paura, essi credettero in Lui, Lo amarono e Lo seguirono.

Di loro, Gesu disse: "Ma beati gli occhi vostri perche veggono; ed i vostri
orecchi, perche odono!"[5].

Poco prima di soffrire nel Getsemani e sul Calvario, Gesu fece ai Suoi
Apostoli questa straordinaria promessa: "Chi crede in me fara anch'egli le
opere che fo io; e ne fara di maggiori, perche io me ne vo al Padre"[6].

Gesu adempi questa promessa: a partire dal giorno della Pentecoste, i
discepoli furono benedetti con il battesimo di fuoco e dello Spirito Santo.[7]
Tramite la loro fede in Cristo, il pentimento e l'obbedienza, lo Spirito Santo
divenne loro compagno, muto i loro cuori e li benedisse con una costante
testimonianza della verita.

Questi doni e queste benedizioni rafforzarono i discepoli del Signore.
Nonostante vivessero in tempi pericolosi e fossero confusi, essi ricevettero
il dono spirituale che consentiva loro di avere occhi per vedere e orecchie
per sentire. Mediante il potere dello Spirito Santo, essi iniziarono a vedere
la verita delle cose come sono realmente, in particolar modo riguardo al
Signore Gesu Cristo e alla Sua opera in mezzo a loro.[8] Lo Spirito Santo
illumino la loro comprensione ed essi udirono la voce del Signore con maggiore
chiarezza. Il vangelo di Gesu Cristo penetro profondamente nel loro cuore.[9]
Erano perseveranti e obbedienti.[10] Predicavano il Vangelo con audacia e
potere, edificando il regno di Dio.[11] Gioivano nel Signore Gesu Cristo.

Abbiamo molto in comune con quegli uomini e quelle donne fedeli vissuti nel
meridiano dei tempi. Viviamo anche noi in un'epoca in cui il Signore Gesu
Cristo opera miracoli fra noi, tra i quali guarire gli infermi, purificarci
dal peccato, mutare i nostri cuori e offrire la salvezza ai figli di Dio da
entrambi i lati del velo. Oggi abbiamo anche profeti e apostoli viventi, il
potere del sacerdozio, doni spirituali e le benedizioni celesti delle
ordinanze di salvezza.

La nostra e un'epoca pericolosa -- un'epoca piena di malvagita e di
tentazione, un'epoca di confusione e di tumulto. In questi tempi difficili, il
profeta del Signore sulla terra, il presidente Thomas S. Monson, ci ha
chiamato a soccorrere coloro che sono feriti nello spirito,[12] a difendere la
verita con coraggio[13] e a edificare il regno di Dio[14]. Quale che sia il
livello di spiritualita, di fede o di obbedienza che abbiamo ora, non sara
sufficiente per l'opera che ci attende. Abbiamo bisogno di maggiori luce e
potere spirituali. Abbiamo bisogno di occhi che vedano piu chiaramente la mano
del Signore nella nostra vita e di orecchie che ascoltino la Sua voce affinche
penetri piu in profondita nel nostro cuore.

Questa benedizione meravigliosa giunge quando apriamo il nostro cuore e
riceviamo[15] -- riceviamo veramente -- il Signore Gesu Cristo, la Sua
dottrina e la Sua chiesa nella nostra vita. Non dobbiamo essere perfetti, ma
dobbiamo essere brave persone e diventare migliori. Dobbiamo adoperarci per
vivere le verita chiare e semplici del Vangelo. Se prendiamo su di noi il nome
di Cristo, agiamo con fede in Lui pentendoci dei nostri peccati, osserviamo i
comandamenti e ci ricordiamo sempre di Lui, allora riceveremo la compagnia
dello Spirito Santo mediante la misericordia e la grazia di Gesu Cristo.

La semplice obbedienza porta lo Spirito nel nostro cuore. Nelle nostre case
preghiamo con fede, scrutiamo le Scritture e osserviamo la santita della
domenica. In chiesa prendiamo il sacramento e facciamo delle promesse al
nostro Padre Celeste nel nome di Cristo. Nei sacri templi partecipiamo a
ordinanze sacre in favore dei nostri fratelli e delle nostre sorelle che sono
dall'altra parte del velo. In famiglia e nello svolgimento degli incarichi che
abbiamo ricevuto dal Signore ci prendiamo cura degli altri alleggerendo i loro
fardelli e invitandoli a venire a Cristo.

Fratelli e sorelle, so che se faremo queste cose, lo Spirito Santo ci
accompagnera! Cresceremo spiritualmente, avremo esperienze con lo Spirito
Santo ed Egli sara nostro compagno. Se rivolgeremo il nostro sguardo a Cristo
aprendo gli occhi e le orecchie, lo Spirito Santo ci benedira permettendoci di
vedere come il Signore Gesu Cristo opera nella nostra vita e rafforzando la
nostra fede in Lui con la rassicurazione e con la testimonianza. Vedremo tutti
i nostri fratelli e tutte le nostre sorelle in modo sempre piu simile a come
Dio li vede, con amore e compassione. Udremo la voce del Salvatore dalle
Scritture, nei sussurri dello Spirito e nelle parole dei profeti viventi.[16]
Vedremo il potere di Dio nel Suo profeta e in tutti i dirigenti della Sua
chiesa vera e vivente, e sapremo con certezza che questa e la sacra opera di
Dio.[17] Vedremo e comprenderemo noi stessi e il mondo che ci circonda nel
modo in cui lo fa il Salvatore. Avremo quella che l'apostolo Paolo chiamo "la
mente di Cristo"[18]. Avremo occhi per vedere e orecchie per udire e
edificheremo il regno di Dio.

La vita puo farsi dura, confusa, dolorosa e scoraggiante. Vi porto la mia
testimonianza che, mediante la compagnia dello Spirito Santo, la luce del
vangelo di Gesu Cristo aprira un varco nella confusione, nel dolore e nella
disperazione. Che giunga all'improvviso o che fluisca gradualmente, questo
glorioso potere spirituale pervadera l'anima penitente e ferita con l'amore
guaritore e con il conforto; disperdera le tenebre con la luce della verita e
scaccera lo scoraggiamento con la speranza in Cristo. Vedremo giungere queste
benedizioni e sapremo tramite la testimonianza dello Spirito che e il Signore
Gesu Cristo che opera nella nostra vita. I nostri fardelli verranno realmente
sommersi "dalla gioia del [nostro Redentore]"[19].

Un'esperienza che mia madre e mio padre ebbero molti anni fa illustra
l'importanza e il potere dell'avere occhi per vedere e orecchie per udire. Nel
1982, i miei genitori furono chiamati a servire nella Missione di Davao, nelle
Filippine. Quando mia madre apri la lettera e lesse dove erano stati chiamati,
esclamo, rivolgendosi a mio padre: "No! Devi chiamarli e dire loro che non
possiamo andare nelle Filippine. Sanno che tu hai l'asma". Mio padre aveva
sofferto di asma per molti anni e mia madre era molto preoccupata per lui.

Poche notti dopo, mia madre sveglio mio padre alle due e mezza di notte
dicendo: "Merlin, hai sentito quella voce?".

"No, non ho sentito alcuna voce".

"Io ho sentito la stessa voce tre volte questa notte che diceva: 'Perche sei
preoccupata? Non sai che io so che lui soffre di asma? Mi prendero cura di lui
e mi prendero cura di te. Preparatevi per servire nelle Filippine'".

Mia madre e mio padre hanno servito nelle Filippine ed e stata per loro
un'esperienza meravigliosa. Lo Spirito Santo li ha accompagnati e sono stati
benedetti e protetti. Mio padre non ha avuto alcun problema con l'asma. Ha
servito come primo consigliere nella presidenza della missione e, insieme a
mia madre, ha addestrato centinaia di missionari e migliaia di santi degli
ultimi giorni fedeli per prepararli alla creazione di rioni e di pali
sull'isola di Mindanao. Sono stati benedetti con occhi per vedere e orecchie
per udire.

Fratelli e sorelle, rendo testimonianza di Gesu Cristo. So che Egli vive. Egli
e il nostro Salvatore e Redentore. So che, se Lo accoglieremo nella nostra
vita e vivremo le verita chiare e semplici del Suo vangelo, godremo della
compagnia dello Spirito Santo. Avremo il prezioso dono di occhi per vedere e
di orecchie per udire. Di questo rendo testimonianza nel sacro nome di Gesu
Cristo. Amen.

#### Mostra riferimenti

  1.  Matteo 4:24-25.

  2.  Vedere Giovanni 6:66.

  3.  [3 Nefi 9:16](https://www.lds.org/scriptures/bofm/3-ne/9.16?lang=ita#15).

  4.  Atti 28:27; vedere anche Matteo 13:15.

  5.  Matteo 13:16.

  6.  Giovanni 14:12.

  7.  Vedere Atti 2:1-4.

  8.  Vedere, per esempio, Atti 10:9-15.

  9.  Vedere [Enos 1:3](https://www.lds.org/scriptures/bofm/enos/1.3?lang=ita#2).

  10.  Vedere Atti 2:42.

  11.  Vedere Atti 4:8-12.

  12.  Vedere Thomas S. Monson, "Guardare indietro e procedere in avanti",  Liahona, maggio 2008, 90.

  13.  Vedere Thomas S. Monson, "Sii forte e fatti animo", Liahona, maggio 2014, 66-69.

  14.  Vedere Thomas S. Monson, "Fede nell'opera di salvezza", Addestramento dei dirigenti a livello mondiale, giugno 2013, [lds.org/broadcasts](https://www.lds.org/broadcasts/article/worldwide-leadership-training/2013/06/faith-in-the-work-of-salvation).

  15.  La parola ricevere ha diversi significati che sono importanti in questo contesto: apprendere tramite la mente o tramite i sensi, permettere di entrare, accettare come vero, credere e accogliere (vedere Merriam-Webster's Collegiate Dictionary,  11Âª ed. [2003], "receive").

  16.  Vedere [Dottrina e Alleanze 18:34-36](https://www.lds.org/scriptures/dc-testament/dc/18.34-6?lang=ita#33); [68:3-4](https://www.lds.org/scriptures/dc-testament/dc/68.3-4?lang=ita#2).

  17.  Il presidente Harold [](https://speeches.byu.edu/talks/harold-b-lee_loyal-royal-within/) B. Lee insegno che questa testimonianza fu una parte essenziale della sua conversione al Signore (vedere "Be Loyal to the Royal within You" [riunione presso la Brigham Young University, 11 settembre 1973], 4, speeches.byu.edu).

  18.  1 Corinzi 2:16.

  19.  [Alma 27:17](https://www.lds.org/scriptures/bofm/alma/27.17?lang=ita#16); vedere anche [Alma 31:38](https://www.lds.org/scriptures/bofm/alma/31.38?lang=ita#37).

