# Osservate i comandamenti

Miei cari fratelli, e meraviglioso essere di nuovo con voi. Questa sera siamo
stati ispirati dalle parole che abbiamo udito. Prego di essere guidato anch'io
in quello che dico.

Il mio messaggio per voi, questa sera, e diretto ed e questo: osservate i
comandamenti.

I comandamenti di Dio non sono dati per frustrarci o per essere degli ostacoli
alla nostra felicita. È vero proprio il contrario. Colui che ci ha creato e
che ci ama perfettamente sa come dobbiamo condurre la nostra vita per poter
ottenere la maggiore felicita possibile. Egli ci ha dato indicazioni che, se
seguite, ci faranno attraversare in sicurezza questo viaggio terreno spesso
pericoloso. Ricordiamo le parole di un noto inno: "Vivi il Vangelo; soltanto
cosi nel tuo cuor pace avrai"[1].

Il nostro Padre Celeste ci ama abbastanza da dire: non mentire; non rubare;
non commettere adulterio; ama il tuo prossimo come te stesso e cosi via.[2]
Noi conosciamo i comandamenti. Egli sa che, quando osserviamo i comandamenti,
la nostra vita e piu felice, piu appagante e meno complicata. Le nostre
difficolta e i nostri problemi sono piu facili da sopportare e riceviamo le
benedizioni da Lui promesse. Tuttavia, pur dandoci leggi e comandamenti, Egli
ci consente di scegliere se accettarli o rifiutarli. Le nostre decisioni a
questo riguardo determineranno il nostro destino.

Sono fiducioso che ognuno di noi ha come obiettivo supremo la vita eterna alla
presenza del nostro Padre Celeste e di Suo Figlio, Gesu Cristo. È imperativo,
dunque, che nel corso della vita facciamo scelte che ci conducano a questo
meraviglioso obiettivo. Sappiamo, pero, che l'avversario e determinato a farci
fallire. Lui e le sue schiere si sforzano incessantemente di contrastare i
nostri desideri retti. Rappresentano una seria e costante minaccia per la
nostra salvezza eterna, a meno che anche noi siamo implacabili nella nostra
determinazione e nel nostro impegno di raggiungere il nostro obiettivo.
L'apostolo Pietro ci avverte: "Vegliate; il vostro avversario, il diavolo, va
attorno a guisa di leon ruggente cercando chi possa divorare"[3].

Benche nella nostra vita non ci sia un momento in cui siamo esenti dalle
tentazioni, voi giovani uomini avete un'eta in cui potete essere
particolarmente vulnerabili. Quelli dell'adolescenza sono anni di insicurezza,
in cui ci si sente di non essere all'altezza, in cui si cerca di trovare il
proprio posto tra i coetanei, in cui si cerca di integrarsi. Potreste essere
tentati di abbassare le vostre norme e di seguire la folla per essere
accettati da coloro che desiderate avere come amici. Vi prego di essere forti
e di stare in guardia contro qualsiasi cosa vi possa derubare delle
benedizioni dell'eternita. Le scelte che fate adesso hanno importanza eterna.

In 1 Corinzi leggiamo: "Ci sono nel mondo tante e tante specie di parlari"[4].
Siamo circondati da voci persuasive, voci allettanti, voci disprezzanti, voci
sofisticate e voci disorientatrici. Posso anche aggiungere che si tratta di
voci forti. Vi ammonisco di abbassare il volume e di essere invece influenzati
dalla voce dolce e sommessa che vi guidera al sicuro. Ricordate che una
persona avente autorita vi ha posto le mani sul capo dopo il vostro battesimo,
confermandovi membri della Chiesa e dicendo: "Ricevi lo Spirito Santo"[5].
Aprite il vostro cuore, si, proprio la vostra anima, al suono di quella voce
speciale che rende testimonianza della verita. Come ha promesso il profeta
Isaia: "Le tue orecchie udranno [...] una voce che dira: 'Questa e la via;
camminate per essa!'"[6]. Spero che saremo sempre in sintonia per poter udire
questa voce confortante che ci guida e che ci terra al sicuro.

Il fatto di trascurare i comandamenti ha spianato la via a quelle che io
considero essere le piaghe del nostro tempo. Esse includono la piaga della
permissivita, la piaga della pornografia, la piaga della droga, la piaga
dell'immoralita e la piaga dell'aborto, per menzionarne solo alcune. Le
Scritture ci dicono che l'avversario e "il fondatore di tutte queste cose"[7].
Sappiamo che egli e "il padre di tutte le menzogne, per ingannare e accecare
gli uomini"[8].

Vi imploro di evitare qualsiasi cosa che vi privi della felicita qui nella
vita terrena e della vita eterna nel mondo a venire. Con questi inganni e
queste menzogne l'avversario vi condurra giu per un pendio scivoloso verso la
vostra distruzione, se glielo permettete. Probabilmente vi troverete su quel
pendio scivoloso prima ancora di rendervi conto che non c'e modo di fermarsi.
Avete udito i messaggi dell'avversario. Astutamente dice: solo questa volta
non succedera niente; tutti lo fanno; non fare l'antiquato; i tempi sono
cambiati; non fa male a nessuno; la vita e tua e te la devi vivere.
L'avversario ci conosce e conosce le tentazioni che saranno per noi difficili
da ignorare. È vitale che ci impegniamo a essere costantemente vigili per
evitare di cedere a tali menzogne e a tali tentazioni.

Occorrera grande coraggio per rimanere fedeli e leali in mezzo alle sempre
crescenti pressioni e alle influenze insidiose che ci circondano e che
distorcono la verita, aboliscono cio che e buono e decente, e tentano di
affermare le filosofie umane del mondo. Se i comandamenti fossero stati
scritti dall'uomo, allora cambiarli a proprio piacimento o tramite una
legislazione o con qualsiasi altro mezzo sarebbe la prerogativa dell'uomo. I
comandamenti, pero, sono stati dati da Dio. Siamo liberi di scegliere di
metterli da parte. Tuttavia, non possiamo cambiarli, proprio come non possiamo
cambiare le conseguenze che derivano dalla disobbedienza e dalla loro
violazione.

Spero che possiamo comprendere che la nostra piu grande felicita in questa
vita giunge quando seguiamo i comandamenti di Dio e obbediamo alle Sue leggi!
Amo le parole che si trovano in Isaia, capitolo 32, versetto 17 : "Il frutto
della giustizia sara la pace, e l'effetto della giustizia, tranquillita e
sicurezza per sempre". Tale pace, tale sicurezza possono venire soltanto
tramite la rettitudine.

Non possiamo permetterci la benche minima indulgenza di fronte al peccato. Non
possiamo permetterci di credere che e possibile disobbedire "solo un po'" ai
comandamenti di Dio, perche il peccato puo afferrarci con una morsa potente
dalla quale e estremamente doloroso liberarci. Le dipendenze che possono
scaturire dalla droga, dall'alcol, dalla pornografia e dall'immoralita sono
reali e sono quasi impossibili da vincere senza un grandissimo sforzo e molto
aiuto.

Se qualcuno di voi e inciampato nel proprio cammino, vi assicuro che c'e una
strada per tornare indietro. Il processo si chiama pentimento. Anche se il
percorso e difficile, la vostra salvezza eterna dipende da esso. Che cosa
potrebbe essere piu degno dei vostri sforzi? Vi imploro di decidere adesso di
fare i passi necessari per pentirvi pienamente. Prima lo fate, prima potrete
provare la pace, la tranquillita e la sicurezza di cui parla Isaia.

Non molto tempo fa, ho sentito la testimonianza di una donna che, con il
marito, si era allontanata dal sentiero sicuro, violando i comandamenti e,
contemporaneamente, quasi distruggendo la propria famiglia. Quando alla fine
sono riusciti a vedere attraverso la fitta nebbia della dipendenza e a
riconoscere quanto infelice era diventata la loro vita e anche quanto male
stavano facendo ai propri cari, entrambi hanno cominciato a cambiare. Il
processo del pentimento sembrava lento e, a volte, era doloroso, ma con
l'aiuto dei dirigenti del sacerdozio, oltre all'aiuto dei familiari e di amici
leali, hanno percorso la strada del ritorno.

Condivido con voi parte della testimonianza di questa sorella sul potere
guaritore del pentimento: "Come si passa dall'essere una pecora perduta e
attanagliata dal [peccato] a questa pace e felicita che proviamo ora? Come
avviene? La risposta [...] e: grazie a un vangelo perfetto, a un Figlio perfetto
e al Suo sacrificio per me. [...] Dove c'era oscurita, ora c'e luce. Dove
c'erano disperazione e dolore, ci sono gioia e speranza. Siamo stati
infinitamente benedetti dal cambiamento che puo avvenire solo tramite il
pentimento reso possibile dall'Espiazione di Gesu Cristo".

Il nostro Salvatore e morto per dare a voi e a me questo dono benedetto.
Nonostante il percorso non sia facile, la promessa e reale. Il Signore ha
detto a coloro che si pentono:

"Quand'anche i vostri peccati fossero come lo scarlatto, diventeranno bianchi
come la neve"[9].

"E non mi ricordero piu del loro peccato"[10].

Nel corso della nostra vita avremo bisogno di coltivare forti testimonianze
studiando le Scritture, pregando e meditando sulle verita del vangelo di Gesu
Cristo. Una volta che e ben radicata, la nostra testimonianza del Vangelo, del
Salvatore e del nostro Padre Celeste influenzera tutto cio che facciamo.

Attesto che tutti noi siamo amati figli del nostro Padre nei cieli; siamo
stati mandati sulla terra in questo tempo per uno scopo e ci e stato dato il
sacerdozio di Dio cosicche potessimo servire gli altri e compiere l'opera di
Dio qui sulla terra. Ci e stato comandato di condurre la nostra vita in modo
tale da rimanere degni di detenere questo sacerdozio.

Fratelli miei, osserviamo i comandamenti! Cose straordinarie e gloriose sono
la ricompensa in serbo per noi, se lo faremo. Che questa possa essere la
nostra benedizione e la mia preghiera nel nome di Gesu Cristo, nostro
Salvatore e Redentore. Amen.

#### Mostra riferimenti

  1.  "Vivi il Vangelo", Inni, 192.

  2.  Vedere Esodo 20:1-17; Matteo 22:39.

  3.  1 Pietro 5:8.

  4.  1 Corinzi 14:10.

  5.  Vedere Manuale 2 - L'amministrazione della Chiesa (2010), 20.3.10.

  6.  Isaia 30:21.

  7.  [2 Nefi 26:22](https://www.lds.org/scriptures/bofm/2-ne/26.22?lang=ita#21).

  8.  [Mose 4:4](https://www.lds.org/scriptures/pgp/moses/4.4?lang=ita#3).

  9.  Isaia 1:18.

  10.  Geremia 31:34.

