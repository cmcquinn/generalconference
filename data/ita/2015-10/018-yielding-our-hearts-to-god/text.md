# Consegnare il nostro cuore a Dio

Durante la conferenza generale di aprile, l'anziano Dallin H. Oaks ha parlato
della necessita di "cambiare la nostra vita"[1]. Ritengo che un cambiamento
personale cominci da un mutamento di cuore, indipendentemente dalle esperienze
che abbiamo vissuto o dal luogo in cui siamo nati.

Io vengo dal profondo sud degli Stati Uniti, e da giovane ho imparato dalle
parole dei vecchi inni protestanti com'e il cuore di un vero discepolo -- un
cuore che ha vissuto un mutamento. Esaminiamo questa strofa che amo molto:

Sia fatta la Tua volonta, o Signore!

Sia fatta la Tua volonta!

Io son l'argilla,

Tu chi la forma mi da.

Plasmami e fai di me

come piu Ti piace,

Mentre io, arrendevole,

aspetto in pace.[2]

Come possiamo noi, persone moderne, indaffarate e competitive, diventare calme
e arrendevoli? Come possiamo rendere le vie del Signore le nostre vie? Credo
che si inizi imparando da Lui e pregando per poter comprendere. Mentre la
nostra fiducia in Lui cresce, noi apriamo i nostri cuori, cerchiamo di fare la
Sua volonta e aspettiamo le risposte che ci aiuteranno a comprendere.

Il mio cambiamento di cuore e iniziato quando, a dodici anni, ho cominciato a
cercare Dio. Oltre a dire il Padre nostro,[3] non sapevo davvero pregare.
Ricordo che mi inginocchiavo sperando di poter sentire il Suo amore e
chiedevo: "Padre Celeste, dove sei? So che sei la fuori da qualche parte, ma
dove?". Mi sono fatta queste domande per tutta l'adolescenza. Vedevo degli
indizi della realta di Gesu Cristo, ma il Padre Celeste, nella Sua saggezza,
lascio che continuassi a cercare e ad aspettare per altri dieci anni.

La mia attesa fini nel 1970, quando i missionari mi insegnarono il piano di
salvezza del Padre e l'Espiazione del Salvatore. Abbracciai queste verita e
venni battezzata.

In base a questa conoscenza della misericordia e del potere del Signore, mio
marito, i miei figli e io abbiamo scelto questo motto di famiglia: "Andra
tutto bene". Eppure, come possiamo dirci queste parole l'un l'altro quando
affrontiamo gravi problemi e le risposte non sono immediatamente a portata di
mano?

Quando Georgia, la nostra incantevole e fedele figlia ventunenne, fu
ricoverata in condizioni critiche a seguito di un incidente in bicicletta, la
nostra famiglia disse: "Andra tutto bene". Per starle vicino, presi subito
l'aereo per tornare dal Brasile -- dove stavamo svolgendo una missione -- a
Indianapolis, Indiana (USA), e mi aggrappai al nostro motto di famiglia.
Tuttavia, solo poche ore dopo l'atterraggio dell'aereo, la nostra adorata
figlia passo nel mondo degli spiriti. Con il dolore e lo shock che
imperversavano nella nostra famiglia, come potevamo guardarci l'un l'altro e
dire ancora: "Andra tutto bene"?

A seguito della morte fisica di Georgia eravamo vulnerabili, abbiamo sofferto,
e ancora oggi viviamo momenti di grande sofferenza, ma ci teniamo stretti alla
comprensione che nessuno muore davvero. Nonostante la nostra pena quando il
corpo fisico di Georgia cesso di funzionare, noi avevamo fede che era passata
a vivere sotto forma di spirito, e crediamo che, se rispetteremo le alleanze
del tempio, vivremo con lei per l'eternita. La fede nel nostro Redentore e
nella Sua Resurrezione, la fede nel potere del sacerdozio e la fede nei
suggellamenti eterni ci permettono di pronunciare il nostro motto con
convinzione.

Il presidente Gordon B. Hinckley disse: "Se fate del vostro meglio, andra
tutto bene. Riponete la vostra fiducia in Dio. [...] Il Signore non ci
abbandonera"[4].

Il nostro motto di famiglia non dice: "Andra tutto bene ora ". Parla della
nostra speranza nei frutti eterni, non necessariamente di risultati immediati.
Le Scritture dicono: "Cercate diligentemente, pregate sempre e siate credenti,
e tutte le cose coopereranno per il vostro bene"[5]. Non significa che tutte
le cose vanno bene, ma che, per coloro che sono miti e fedeli, le cose -- sia
quelle positive che quelle negative -- coopereranno per il bene, e che e il
Signore a stabilire i tempi. Noi dobbiamo sperare in Lui, a volte come Giobbe
nelle sue sofferenze, sapendo che Dio "fa la piaga, poi la fascia; egli
ferisce, ma le sue mani guariscono"[6]. Un cuore mite accetta le prove e
attende il momento in cui arriveranno la guarigione e il risanamento.

Quando ci apriamo allo Spirito, impariamo quali sono le vie di Dio e sentiamo
il Suo volere. Ho imparato che durante il sacramento, che io chiamo il cuore
del giorno del Signore, dopo che ho pregato per il perdono dei peccati, per me
e istruttivo chiedere al Padre Celeste: "Padre, c'e dell'altro?". Quando siamo
ben disposti e calmi, le nostre menti possono essere indirizzate verso
qualcosa in piu che forse dovremmo cambiare -- qualcosa che limita la nostra
capacita di ricevere guida spirituale o perfino guarigione e aiuto.

Per esempio, se nutro del risentimento ben celato nei confronti di qualcuno,
quando chiedo se c'e dell'altro da confessare, quel "segreto" mi giunge alla
memoria con chiarezza. In sostanza, lo Spirito Santo sta sussurrando: "Hai
chiesto sinceramente se c'e dell'altro, ed eccolo. Questo risentimento
rallenta il tuo progresso e danneggia la tua capacita di avere dei rapporti
sani. Puoi liberartene". Oh, e un lavoro duro. Potremmo sentire di essere
giustificati nella nostra animosita, ma consegnarci alla volonta del Signore e
l'unico modo per provare felicita duratura.

Poco alla volta, con il tempo, riceveremo la Sua forza e la Sua guida
misericordiose, che forse ci indicheranno di andare al tempio, o di studiare
con piu attenzione l'Espiazione del Salvatore, oppure di parlare con un amico
o con il vescovo o con un professionista o perfino con un medico. La
guarigione del nostro cuore comincia quando ci sottomettiamo a Dio e Lo
adoriamo.

La vera adorazione comincia quando il nostro cuore e retto dinanzi al Padre e
al Figlio. Qual e la condizione del nostro cuore, oggi? Paradossalmente, per
avere un cuore risanato e fedele, dobbiamo prima lasciare che si spezzi
dinanzi al Signore. "Mi offrirete in sacrificio un cuore spezzato e uno
spirito contrito"[7], dichiara il Signore. Come risultato per aver sacrificato
il nostro cuore, o la nostra volonta, al Signore, riceviamo la guida
spirituale di cui abbiamo bisogno.

Con una comprensione crescente della grazia e della misericordia del Signore,
scopriremo che il nostro cuore ostinato comincia ad aprirsi e a traboccare di
gratitudine. Poi ci volgiamo a Lui, desiderando sottometterci al Figliuolo
Unigenito di Dio. Nel nostro volgerci e assoggettarci a Lui con il cuore
spezzato, riceviamo nuova speranza e guida tramite lo Spirito Santo.

Ho lottato per eliminare il desiderio terreno di ottenere le cose a modo mio e
alla fine ho capito che il mio modo e molto carente, limitato e inferiore
rispetto a quello di Gesu Cristo. "La Sua via e la strada che conduce alla
felicita in questa vita e alla vita eterna nel mondo a venire".[8] Possiamo
amare Gesu Cristo e la Sua via piu di quanto amiamo noi stessi e i nostri
programmi?

Alcune persone potrebbero pensare di aver fallito troppe volte e potrebbero
sentirsi troppo deboli per cambiare gli atti peccaminosi o i desideri terreni
del proprio cuore. Tuttavia, essendo noi parte del popolo dell'alleanza, non
dobbiamo semplicemente continuare da soli a tentare di cambiare. Se ci
appelliamo a Dio con fervore, Egli ci prende cosi come siamo e ci rende piu di
quanto avremmo mai immaginato. Il famoso teologo Robert L. Millet parla di "un
sano desiderio di migliorare", equilibrato dalla rassicurazione spirituale che
in Gesu Cristo, e tramite Lui, noi ce la faremo.[9] Con una tale comprensione,
possiamo sinceramente dire al Padre Celeste:

Me stesso offriro al Suo voler,

io so ch'Egli mi condurra;

e Lo serviro con amore sincer,

saro quel ch'Ei vuol di me far.[10]

Quando Gli offriamo il nostro cuore spezzato, Gesu Cristo accetta la nostra
offerta. Egli ci riporta a casa. A prescindere da quali perdite, da quali
ferite e da quali rifiuti abbiamo subito, la Sua grazia e la Sua guarigione
sono piu potenti di tutto. Quando siamo sinceramente sottomessi al Salvatore,
possiamo dire con sicurezza: "Andra tutto bene". Nel nome di Gesu Cristo.
Amen.

#### Mostra riferimenti

  1.  Dallin H. Oaks, "La parabola del seminatore", Liahona  , maggio 2015, 32.

  2.  "Have Thine Own Way, Lord", The Cokesbury Worship Hymnal, 72.

  3.  Vedere Matteo 6:9-13.

  4.  Gordon B. Hinckley, Jordan Utah South regional conference, sessione del sacerdozio, 1 marzo 1997; vedere anche "Excerpts from Addresses of President Gordon B. Hinckley", Ensign, ottobre 2000.

  5.  [Dottrina e Alleanze 90:24](https://www.lds.org/scriptures/dc-testament/dc/90.24?lang=ita#23).

  6.  Giobbe 5:18.

  7.  [3 Nefi 9:20](https://www.lds.org/scriptures/bofm/3-ne/9.20?lang=ita#19).

  8.  "Il Cristo vivente - La testimonianza degli apostoli", Liahona, aprile 2000, 3; corsivo dell'autore.

  9.  Robert L. Millet, After All We Can Do: Grace Works (2003), 133.

  10.  "Su vette ardite mai forse andro", Inni, 170.

